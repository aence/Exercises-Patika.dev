Veri Bilimi Nedir ve Ne İşimize Yarayabilir?

Veri, etrafımızda olan her türlü olaydan çıkardığımız bilgilerdir. Bu tanımı daha çok açmak için birkaç örnek vermek gerekirse;

- Sınıftaki insanların notları
- Bir şirketteki çalışanların maaşları
- Bir hayvanat bahçesindeki hayvanların sayıları
- Bir bölgede yaşayan kuşların türleri
- Bir caddedeki araçların renkleri
- Bir şehirdeki ağaçların büyüklükleri

gibi sayısız örnek sayılabilir. Bu örneklerden de gördüğünüz üzere neredeyse her şey veriye dönüştürülebilir. Bu verileri anlamlı hale getirmek içinse veri bilimi 
kullanılır. Veri bilimi kısaca elde edilen verilerin işlenmesini, yorumlanmasını ve faydalı bir şekle getirilmesini sağlayan bir daldır. Veri bilimi verileri işlerken
bilgisayar teknolojilerinden, istatistikten, matematikten ve diğer pek çok alandan yardım alır. Bu bağlamda veri bilimi birçok elementin bir araya gelmesiyle oluşur 
diyebiliriz. Verilerin doğru işlenmesi için matematik, doğru yorumlanabilmesi için istatistik, pratik bir şekilde işlenmesi için de bilgisayar teknolojileri elzemdir.
Peki veri bilimi ne işimize yarar? Verilerin işlenmesi ile nasıl bir fayda sağlarız. Birkaç örnek sayalım;

- Bir şirketteki çalışanların terfi sürelerinin verisini tutarsak , yaklaşık olarak ne zaman terfi edebileceğimizi bilebilir ve ona göre plan yapabiliriz
- Bir ürünün hangi zamanlarda daha çok satıldığının verisini tutarsak , yapacağımız reklamın ne zaman maksimum fayda verebileceğini hesaplayabiliriz
- Bir şehirdeki ağaçların ömrünün ve büyüklüğünün verisini tutarsak , hangi ağaç türünün şehir için en ideal olduğunu bulabiliriz
- Bir kavşaktaki araçların hangi yöne döndüğünün verisini tutarsak , hangi yöne doğru üstgeçit yapmamız gerektiğini bulabiliriz
- Bir nehrin debisinin verisini tutarsak , üstüne kuracağımız barajın ne kadar kapasitesi olacağını hesaplayabiliriz

Bu gibi örneklerde göreceğiniz gibi veri bilimi bize birçok perpektif sunar. Bir olayın ne zaman gerçekleşebileceği , bir olayın ne zaman gerçekleşirse daha faydalı 
olabileceği , hangi grubun bir ortama daha uygun olduğunu , hangi seçeneği seçmenin maksimum fayda sağlayabileceğini ve bir olayın gerçekleşmeden önce olası etkilerini 
veri bilimi sayesinde öngörebiliriz. 



